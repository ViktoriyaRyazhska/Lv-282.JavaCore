На той час, коли 1952 року було найменовано першу в Онтаріо дорогу 400-ї серії[8], у Південному Онтаріо вже існували кілька доріг з розділеними напрямками руху.
Тодішній міністр доріг Онтаріо Томас МакКвістен[en], маючи за взірець німецькі автобани, запланував мережу «подвійних доріг» у південній частині Онтаріо[9][10]. Дорога The Middle Road[en] від Торонто до Гамільтона після реконструкції у 1934 була названа Queen Elizabeth Way[en] (QEW) і стала першою в Канаді дорогою з розділеними напрямками руху[en] та найдовшою у світі освітленою магістраллю[11]. МакКвінстен шукав також фінансові можливості для прокладання таких доріг від Торонто до Детройта та Нью-Йорку, з розв'язками у двох рівнях на головних перетинах, але Друга світова війна відсунула реалізацію цих планів на пізніше[12].
Такою була The Middle Road у 1930-х роках до перебудови у QEW
QEW сьогодні (Гамільтон)
Будівельний бум, що розпочався після війни, сприяв появі нових автомагістралей у провінції. Торонто-Беррі, Транспровінційна магістраль[13], коротке продовження Highway 7 до Моста Голубої Води[en] біля міста Сарнія[14], а також продовження Highway 27 до Торонто вже були завершені, або близькі до цього на початку 1950-х років[13]. Прагнучи відділити дороги з контрольованим доступом від наявних доріг мережі King's Highway, МТО 1952 року створило нову категорію доріг під загальним номером 400. У кінці цього ж року були присвоєні нові номери магістралям Highway 400, 401 i 402, правда, лише на коротких ділянках доріг[8]:
Highway 401 складався з окремих ділянок по всій провінції[13] і лише 10 листопада 1964 він об'єднався в одну автомагістраль між Віндзором і Квебеком[15];
Highway 400 був продовжений на північ до Колдвотер перед різдвом 1959[16];
Highway 402 був продовжений до Лондона між 1972 і 1982 роками[17][18];
Ще до завершення поточних проектів, наприкінці 1950-х років були започатковані додаткові 400-ті магістралі:
Chedoke Expressway (Highway 403) через Гамільтон[19]. Перша ділянка відкрита 1963 року[20];
продовження Don Valley Parkway[en] (Highway 404) на північ від тільки-но споруджуваного Toronto expressway[21]. Перша ділянка відкрита 1977 року[22];
Highway 405, що мав з'єднати з кордоном до США поблизу Сент-Кетерінс[23]. Перша ділянка відкрита 1963 року[20];
Highway 406 на південь від Сент-Кетерінс до Велланд[24]. Перша ділянка відкрита 1965 року[25];
Highway 407, що мав охоплювати півколом Велике Торонто, хоч і не був розпочатий наступні 40 років[26]. Перша ділянка відкрита 1997 року[27];
Highway 409 мав сполучити Highway 401 з міжнародним аеропортом «Торонто-Пірсон»[28]. Перша ділянка відкрита 1974 року[29];
The Queensway (Highway 417) через Оттаву[30]. Перша ділянка відкрита 1960 року[31].
Протягом 60-70-х років були запроектовані і збудовані інші автомагістралі, включаючи:
Highway 427 в Торонто[32];
Highway 403 через місто Місісаґа[33];
Highway 410 на північ до Бремптон[34];
Highway 416, що з'єднував Highway 401 і Highway 417[35];
Highway 420 поблизу Ніагара-Фоллс[8][36], що був побудований у 1941, як частина QEW[37].
Інші значні проекти включали два віадуки на QEW — Берлінгтон Бей[en] через бухту Гамільтон[en] та Гарден Сіті[en] через Велленд Канал[en], а також удосконалення Highway 401 до колекторно-експресного планування[en] з дванадцятьма смугами руху в обох напрямках[13][38][39]. Автомагістраль QEW теж відносилася до 400-ї серії, але не перейменовувалася, оскільки від початку була названа на честь королеви Єлизавети — дружини короля Георга VI. Робочим номером для QEW, що використовується МТО, є Highway 451, інколи Highway 1[40].
На середину 1980-х мережа 400-х автомагістралей набула сучасного вигляду, не були збудовані лише теперішні Highway 407 і 416[41][42]. Натомість, на чільне місце виступили плани зі збільшення пропускної спроможності існуючих доріг[26]. Разом з тим продовжувалося розширення магістралей Highway 400 до Перрі-Саунд, Highway 403 між Вудсток і Гамільтоном[43], Highway 404 до Ньюмаркет[44] і Highway 427 до Вон[45]. Наприкінці декади розпочалося будівництво Highway 407 і Highway 416[26][46], а Highway 410 був розширений з двох до чотирьох смуг руху[47].
Highway 407 і 416 були відкриті наприкінці 1990-х[27][48]. Аж до 2015 вони були найбільш досконало запроектованими і збудованими магістралями в Онтаріо. Цього ж року до них почали приєднуватися Highway 412 і 418. Впровадження найновітніших технологій на цих автомагістралях пояснюється тим, що проїзд по них платний. Відповідно, платний сервіс повинен бути найкращим. Крім цих доріг, вже закінчені, або у стадії завершення такі проекти:[42]
Highway 410 на північ від Бремптон (2009)[49];
Highway 400 на північ до Перрі-Саунд (2010)[50];
Highway 417 до Арнпрайор[en] (2012)[51];
Highway 404 до Кесвік[en] (2014)[52];
Highway 401 через Віндзор (2015),[53]
чотирисмуговий Highway 406 до Велланд (2015)[54].